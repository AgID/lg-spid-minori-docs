Considerazioni finali
=====================

Le presenti Linee guida operative sono specificamente orientate
all'applicazione in concreto dei principi fondanti la protezione dei dati
personali di cui all'art. 5, paragrafo 1 del RGPD, specialmente tenuto conto
della centralità della figura del minore nel delicato contesto in esame.

In particolare, il meccanismo individuato per il rilascio dell'identità
digitale del minore è fondato sui principi di liceità, correttezza e
trasparenza; limitazione delle finalità; minimizzazione rispetto alle finalità
individuate; esattezza e aggiornamento dei dati; limitazione della
conservazione; integrità e riservatezza, nel rispetto del principio di
responsabilizzazione posto in capo all'IdP in qualità di titolare del
trattamento.

Il *codice di verifica* viene comunicato al genitore del minore da parte
dell'IdP a seguito dell'identificazione e registrazione per l'ottenimento
dell'identità SPID.

Il *codice di verifica* viene comunicato dal genitore al figlio minore per
ultimare il processo di rilascio della propria identità digitale.

A seguito dell'autenticazione, il SP riceve i dati personali del minore avendo
la certezza dell'esistenza del consenso del genitore o del minore stesso, se
questi ha compiuto almeno quattordici anni.

Il sistema SPID non preclude l'accesso a servizi online in modalità anonima. La
soluzione delineata consente agli SP di rendere disponibili servizi dedicati a
specifiche fasce d'età garantendo, nel contempo, di non ricevere alcun dato
personale. A tal fine, per l'accesso a un servizio della società
dell'informazione un SP può richiedere esclusivamente l'attributo che attesta
la data di nascita.

Risultati
---------

I processi sopra descritti consentono di:

1. garantire la liceità del trattamento dei dati;

2. garantire il consenso del genitore e del minore se ha compiuto almeno
   quattordici anni;

3. evitare che i dati personali del minore siano obbligatori per la fruizione
   dei servizi;

4. impedire l'accesso dei minori a servizi in rete destinati ai maggiorenni.

Rischi residui
--------------

Nessuno.

Contromisure
~~~~~~~~~~~~

N.A.

.. forum_italia::
   :topic_id: 23780
   :scope: document
