Esigenza, scopo e caratteristiche delle Linee guida
===================================================

SPID è uno strumento che può essere utilizzato anche per proteggere i minori,
in quanto consente sia l'accesso ai servizi in rete in modalità anonima sia la
selezione dei relativi fruitori in base all'età.

Le presenti Linee guida operative hanno ad oggetto il rilascio dell'identità
digitale ai minori e le relative modalità di utilizzo per l'accesso ai servizi
online. Non sono emesse ai sensi dell'art. 71 del D. Lgs. 82/2005 (di seguito
CAD) e definiscono, nel rispetto della normativa in materia e delle vigenti
Linee guida di primario riferimento in ambito SPID, le modalità operative che i
gestori dell'identità digitale e i fornitori di servizi online dovranno porre
in essere al fine di poter consentire ai minori la fruizione, in piena
sicurezza, di servizi in rete.

I gestori delle identità SPID e i fornitori di servizi, che intendono
rispettivamente rilasciare o utilizzare l'identità digitale dei minori, si
attengono alle presenti Linee guida.

.. forum_italia::
   :topic_id: 23772
   :scope: document
